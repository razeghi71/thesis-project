\فصل{بررسی چندین قابلیت از سیستم‌عامل گنو/لینوکس}

با توجه به اینکه در راه حل‌های ارائه شده برای مشکلات ذکر شده از قابلیت‌هایی از سیستم‌عامل گنو/لینوکس استفاده نموده‌ایم به مرور این قابلیت‌ها در زیر می‌پردازیم :

\قسمت{انتزاع دستگاه‌های ورودی و خروجی}

یکی از سیاست‌های گنو/لینوکس در قبال دستگاه‌های ورودی و خروجی این است که عموماً آن‌ها را در سطح فایل منتزع میکند. یعنی اگر میخواهید در یک دستگاه خروجی (برای مثال یک سوکت شبک) چیزی بنویسید کافی است تا در فایل متناظر آن دستگاه خروجی آن را بنویسید یا اگر میخواهید از یک دستگاه ورودی (برای مثال موس) چیزی بخوانید کافی است فایل متناظر آن را باز کنید و از آن شروع به خواندن کنید.

البته مقررات نوشتن و خواندن در دستگاه‌های مختلف متفاوت است. مثلاً اگر میخواهید از سوکتی بخوانید کافی است از فایل، داده‌ها را بخوانید. اما اگر بخواهید از صفحه‌کلید بخوانید، باید پس از خواندن، داده‌ها را تبدیل به یک \لر{struct} کرده و سپس از آن استفاده کنید.

\قسمت{استفاده‌ی انحصاری از دستگاه‌های ورودی و خروجی}

در سیستم‌عامل‌های مبتنی بر گنو/لینوکس یک برنامه اگر مجوز‌های لازم را داشته باشد، سیستم‌عامل به او اجازه می‌دهد که یک دستگاه ورودی یا خروجی را به صورت انحصاری در اختیار بگیرد. به صورتی که هیچ برنامه‌ی دیگری قابلیت خواندن یا نوشتن در آن دستگاه را نداشت باشد. به این عمل اصطلاحاً \لر{grab}‌ کردن می‌گویند. 

شرط لازم برای انجام این کار این است که گروه موثر برنامه‌ی مورد نظر \لر{input} باشد یا کاربر \لر{root} باشد.

\قسمت{شبه‌فایل‌سیستم \لر{proc}}

در سیستم‌عامل‌های مبتنی بر گنو/لینوکس، \لر{proc} شبه‌فایل‌سیستمی\پانویس{pseudo-filesystem} است که واسطی\پانویس{interface} برای داده ساختارهای سیستم‌عامل برای نگه‌داری پردازه‌هاست و معمولاً روی \لر{/proc} سوار\پانویس{mount} می‌شود. به این صورت که هر پردازه در آن پوشه‌ای با نام شماره پردازه‌اش\پانویس{PID} داراست و درون آن فایل‌هایی وجود دارد که مشخصات آن پردازه را نشان می‌دهد.

برای مثال فایل \لر{/proc/100/exe} یک پیوند نمادین\پانویس{symlink} به فایل اجراییِ پردازه‌ای با شماره پردازه‌ی ۱۰۰ است. 

\قسمت{سوکت دامنه‌ی یونیکس}

سوکت دامنه‌ی یونیکس یک سوکت محلی است که معمولا در سیستم‌عامل‌های شبیه یونیکس برای ارتباط بین پردازه‌ها \پانویس{\لر{Process}} استفاده می‌شود. 

این سوکت‌ها از فایل‌سیستم به عنوان فضای‌نام خود استفاده میکنند و دو پروسه از طریق \لر{i-node}ها به این سوکت‌ها دسترسی پیدا می‌کنند و می‌توانند به یک‌دیگر پیغام بفرستند.

یکی از قابلیت‌هایی که این سوکت‌ها دارند این است که در صورتی که یک پردازه پرچم \لر {PASSCRED} را روشن کند و پردازه‌ی دیگر پرچم \لر{PEERCRED} را روشن نماید. سیستم‌عامل مشخصاتی از پردازه‌ی اول مانند شماره‌ی پردازه‌ی آن را به پردازه‌ی دوم می‌دهد و پردازه‌ی دوم می‌تواند با استفاده از این شماره پردازه و شبه‌فایل‌سیستم \لر{/proc} اطلاعاتی را در مورد پردازه‌ی اول به دست آورد.

\قسمت{TTY ها}

فایلهای \لر{/dev/tty[n]} در لینوکس فایلهایی هستند که متعلق به کاربر \لر{root} و گروه \لر{tty} می‌باشند و مجوز آنها 0666 است. به این معنی که قابلیت خواندن آن‌ها وجود ندارد ولی می‌توان در آن‌ها چیزی نوشت. 

به طور معمول با کلید‌های \لر{Ctrl+Alt+F(1-7)} می‌توان بین \لر{tty}های ۱ تا ۷ جابجا شد (روی این ttyها به صورت پیشفرض برنامه‌ی login اجراست). اگر نیاز داریم تا به \لر{tty} باشماره‌ی بالاتر برویم میتوانیم با دستور \کد{chvt [tty num]} این کار را انجام دهیم.

همچنین برای اجرای یک برنامه بر روی یک \لر{tty} می‌توانیم از ابزار \لر{openvt} استفاده نماییم.
