\فصل{نرم‌افزار مدیریت گذرواژه و قابلیت‌های آن}

مدیر گذرواژه نرم‌افزاری کامپیوتری است که به کاربر کمک می‌کند که گذرواژه‌هایش را ذخیره و ساماندهی کند. مدیر‌های گذرواژه عموماً گذرواژه‌ها را به صورت رمزنگاری شده ذخیره می‌کنند. 

این نرم‌افزارها برای رمزنگاری گذرواژه‌ها از یک گذرواژه‌ که به اندازه‌ی کافی قوی است استفاده میکنند و آن را گذرواژه‌ی اصلی می‌نامند. معمولاً گذرواژه‌ی اصلی هنگام نصب نرم‌افزار از کاربر گرفته می‌شود. همچنین هر موقع که برنامه‌ی مدیر گذرواژه اجرا می‌شود کاربر باید این گذرواژه را وارد کند تا بتواند سایر گذرواژه‌ها را ببیند.

بعضی از مدیر‌های گذرواژه، عملیات ذخیره‌سازی گذرواژه‌ها را بر روی کامپیوتر محلی انجام می‌دهند در حالی که بعضی دیگر این گذرواژه‌ها را روی یک فضای ابری ذخیره‌سازی می‌کنند. گونه‌ای دیگر از مدیر‌های گذرواژه  به کاربر این قابلیت را می‌دهند که گذرواژه‌ها را روی فضای ابری خودش ذخیره‌سازی کند و نه فضای ابری سرویس‌دهنده.

بسیاری از نرم‌افزار‌های مدیریت گذرواژه علاوه بر ذخیره‌سازی گذرواژه‌ها، خدمات دیگری نیز انجام می‌دهند که در زیر به اختصار به توضیح هر یک می‌پردازیم.

\قسمت{قابلیت ارائه‌ی واسط برنامه‌نویسی به نرم‌افزارهای دیگر}

امروزه بسیاری از نرم‌افزارها در کارهایشان نیاز به احراز هویت دارند و این احراز هویت عموماً توسط شناسه‌ی کاربری و گذرواژه انجام می‌شود. 

یک مدیر گذرواژه می‌تواند با ارائه‌ی واسط برنامه‌نویسی به دیگر برنامه‌ها این قابلیت را به آن‌ها بدهد که آن‌ها نام کاربری و رمز عبور خود را ذخیره‌سازی و بعدن بدون نیاز به پرسیدن مجدد از کاربر بازیابی کند.

برای مثال یک مرورگر وب می‌تواند افزونه‌ای بنویسد که با اتصال به نرم‌افزار مدیر گذرواژه نام‌کاربری و رمز‌های عبور یک وب‌سایت را ذخیره‌سازی کند و دفعه‌ی بعدی که کاربر به آن وب‌سایت مراجعه نمود به صورت خودکار آن فیلد‌ها را پر کند. 

یا به عنوان مثال برای یک نرم‌افزار دسکتاپ میتوان نرم‌افزار \لر{sudo} را نام برد که هر دفعه گذرواژه‌ی کاربر را می‌پرسد که برنامه‌ای را با کاربر موثر \لر{root} اجرا کند. میتوان برنامه‌ای مانند \لر{ssudo} نوشت که اولین بار با گرفتن رمز عبور از کاربر آن را در مدیر گذرواژه ذخیره کند و از دفعه‌های بعد بدون گذرواژه کار را انجام دهد.

\قسمت{قابلیت تولید رمز عبور امن}

با توجه به اینکه رمزهای عبٖوری که کاربران انتخاب می‌کنند عموماً ناامن است، نرم‌افزارهای مدیریت گذرواژه پیشنهاد می‌دهند که علاوه بر ذخیره‌سازی گذرواژه‌ها بخش تولید گذرواژه را نیز به عهده‌ی آنها بگذاریم. به این صورت آن‌ها گذرواژه‌های امنی را برای کاربران تولید و ذخیره میکنند و کاربران می‌توانند بدون حتی به خاطر سپردن آن کلمه‌ی عبور بر روی دستگاهی که مدیر کلمه‌ی عبور وصل است احراز هویت نمایند.
